פרויקט סיום ריאקט

כתבו בריאקט אפלקציית חנות קטנה.

דאגו לקומפוננטת שורש עוטפת שתושתל בקובץ הindex.JS
לחנות יש דף אינדקס שהוא הדף הבסיסי ובו תצוגה של מוצרי החנות.  בכל מוצר יש קוד מוצר,תמונה, כיתוב שמסביר על המוצר ומחיר.  בתצוגת האינדקס מופיעים התמונה הכיתוב המחיר ולחצן להוספה לעגלת הקניות.
בנוסף יש במקטע העליון מצד ימין קישור כניסה למנהל (או שתקבעו את חלק הPARAMS בURL לADMIN ואז כשזה הערך תנתבו לדף המנהל.
דף המנהל מציג מקטע צידי ובו לחצנים להוספת מוצר חדש ולעריכת מוצר (בסמוך ללחצן עריכת המוצר יהיה אינפוט המאפשר הכנסת קוד המוצר לעריכה). דפי העריכה וההוספה יוצגו בדף המנהל בצידו הימני (לצד התפריט הצידי)
בדפים אלו יש טופס ובו אינפוטים המאפשרים עריכת כל השדות של מוצר (בהקשר התמונה מדובר הכנסת הכתובת תמונה המתאימה).  בדף הוספת מוצר חדש יש בנוסף לחצן המבצע הוספה. בדף עריכת המוצר יש לחצן המבצע עדכון. בדף עריכת המוצר יש לפני הטופס תיבת חיפוש האמורה לקבל את קוד המוצר לצידה יש לחצן המבצע חיפוש של המוצר ומציג את פרטיו בתוך האינפוטים של הטופס.


במקטע העליון של הדף הבסיסי בצד שמאל יהיה קישור לעגלת הקניות וגם קישור לחזור לחנות (תצוגת המוצרים).  
עגלת הקניות תציג את כל המוצרים שהתווספו בקניה הנוכחית בטבלה המציגה את תמונתם, שמם, ועלותם. בנוסף יהיה טור בטבלה בו מוצג איקס המאפשר להסיר מוצר מעגלת הקניות.
מתחת לטבלה יוצג הסכום הכולל לתשלום ולחצן המאפשר מעבר לקופה.

בקופה יוצג הסכום הכולל לתשלום ויהיה טופס אינטרנטי המאפשר הזנה של כתובת למשלוח ות.ז  הלקוח ולחצן המבצע את הקניה. בלחיצה על קניה פרטי ההזמנה (קוד מוצרים, יעד למשלוח, ת.ז קונה וסכום לתשלום) ישמרו.


